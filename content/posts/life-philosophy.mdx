---
title: "জীবনের চূড়ান্ত লক্ষ্য: সফলতা কী?"
date: 2025-10-05
image: /blogs/life-philosophy.png
excerpt: "জীবনের লক্ষ্য, সফলতা, বিশ্ববিদ্যালয়—সবকিছু নিয়ে একটা দার্শনিক চিন্তা। উদ্ভাসের আলোচনা থেকে উঠে আসা কথা।"
tags: ["Personal", "Philosophy", "Life", "Thoughts"]
draft: false
---

- আমি জানি না জীবনের চূড়ান্ত লক্ষ্য কী। তবে এটা জানি, মৃত্যু ছাড়া আর কিছুই নিশ্চিত বা চূড়ান্ত নয়।

- আজ উদ্ভাসে কিছু জীবনমুখী আলোচনা হচ্ছিল। শেষে সবাই এক জায়গায় এসে দাঁড়াল – সরকারি চাকরি করলে সফল, অথবা বিদেশে গেলে সফল। এর বাইরে যেন আর কিছু নেই।

- আমি তখন শুধু একটা দার্শনিক প্রশ্ন তুললাম – ধরুন, আপনি সরকারি চাকরি পেলেন বা বিদেশে যাওয়ার ভিসা পেলেন। তারপর কী হবে?
ছোট হিসেবে আমাকে তখন উপদেশ দেওয়া হলো। আমি চুপ করে গেলাম।
আমার দর্শন খুব সরল – আপনি জীবনে কোনো একটা জিনিস অর্জন করে হঠাৎ সবকিছু বদলে ফেলবেন, সেটা কখনো হয় না।

- জীবনকে গভীরভাবে লক্ষ্য করলে দেখা যায়, একসময় আপনি ভালো বিশ্ববিদ্যালয়ে চান্স পাওয়ার জন্য মরিয়া ছিলেন। আজ আপনি দুই অবস্থার একটিতে আছেন –

- ১. আপনি আপনার পছন্দের বিশ্ববিদ্যালয়ে পড়ছেন, অথবা

- ২. সামান্যর জন্য পারেননি।

- প্রথমটি হলে দেখবেন, বিশ্ববিদ্যালয় আপনাকে আহামরি কিছু উদ্ধার করে দেয়নি। বর্তমান ডিগ্রির অবমূল্যায়নের যুগে কোনো ভালো বিশ্ববিদ্যালয় খুব বেশি মূল্য যোগ করতে পারে না। এজন্যই হয়তো Harvard-এর ছাত্ররাও বলতে শুরু করেছে: “Harvard is a scam.”
দ্বিতীয়টি হলে দেখবেন, তাতেও আপনার সামনে অসংখ্য সুযোগ রয়েছে।
দিনশেষে একসময় পেছনে তাকালে বুঝবেন – বিশ্ববিদ্যালয় আসলে কিছুই নয়।

- Similarly আজকে যেটাকে ভাবছেন আপনার জীবনের সেরা achievement হবে সেটা হয়ত তেমন কিছুই না!