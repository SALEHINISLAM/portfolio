---
title: "সমাজের গল্প: পড়াশোনা, টাকা, আর মানুষের চিন্তাভাবনা"
date: 2025-09-22
image: 
excerpt: "কিন্তু একজন বান্দা বলল একটা interesting উত্তর দিল। সেটা হল, পাশের বাসার আন্টি বলছে।"
tags: ["Society", "Personal", "Thoughts", "Bangladesh"]
draft: false
---


- ভালো লাগছে না। সবকিছু কেমন যেন অদ্ভুত মনে হচ্ছে। আমি আজকে উদ্ভাসের ফার্মগেট ব্রাঞ্চে ক্লাসে ছাত্রদের প্রশ্ন করলাম কে কি হতে চাও? উত্তর জানায় ছিল, ডাক্তার না হয় ইঞ্জিনিয়ার। ওরাও তাই বলল। কিন্তু আমি এর পরেই বললাম কেন? তারা অনেকেই অনেক উত্তর দিল, কিন্তু একজন বান্দা বলল একটা interesting উত্তর দিল। সেটা হল, পাশের বাসার আন্টি বলছে। আমি জিজ্ঞেস করলাম সেই আন্টিকে কে শিখাইছে। ওরা কিছু বলল না। বাংলাদেশের সমাজ ব্যবস্থা এই ধরনের uncle বা aunty তৈরি করছে। বলতে লজ্জা পাই না যে আমরা গরীব জাতি, সেটা জ্ঞানে হোক বা সম্পদে হোক বা মেধায়। ২ -৪ টা exception নিয়ে নিজেদের অবস্থা জানান দেয়ার জন্য বড়ায় করা নির্বুদ্ধিতা ছাড়া কিছুই না। আমরা যদি মেনে নিই যে আমরা গরীব তবে এটা থেকে উত্তরণের প্রথম পথ কি? নিজের ভরণ পোষণ নিশ্চিত করা, টাকা পয়সা ইনকাম করা। যে যত কথায় বলুক নিজের পেটে খিদে রেখে কোনো স্বাভাবিক মানুষ মানবসেবা করবে না। করবে তারা যারা মহামানব অথবা অমানুষ যাদের নিজেদের ব্যক্তিগত স্বার্থ আছে। আপনার পাশের বাসার uncle, aunty, আপনার বাপ, মা এসব phase already পার করছে। এজন্য তারা এমন কিছু হতে বলে যেটায় গেলে আপনি সম্মান আর টাকা বানানোর মেশিন দুইটায় পাবেন।

- আমাকে দেখবেন আমার এলাকায় বা আশপাশে অল্প কিছু মানুষ চিনে। এর কারন এই না যে আমি মগা-মনীষী এর কারন সত্যি বলতে মানুষগুলোর চিন্তা ভাবনা আসলে আমার level এ না। অহংকারী ভাব্বেন না। একটু বুঝেন, আমরা গরিব মানে আমরা চিন্তাতেও গরীব। বেশি দূরে চিন্তা করতে পারি না। আর আশেপাশে যে মানুষ থাকে, তাদের background ও আমার সাথে যায় না। যেমন মনে করেন কোনো একদিন মনের দু:খ তে বললাম কি যে বালের পড়াশোনা করতেছি, চাকরি কবে পাব জানি না। মানুষ আমার reference use করে বলবে অমুকের ছেলে বলল বুয়েটে পড়লে নাকি বেকার থাকতে হয়। ইঞ্জিনিয়াররা ভাত পায় না, এই কথা থেকে ডিম ফুটবে, বাচ্চা বের হবে, কোথায় গিয়ে থামবে আল্লাহ জানে। এটা আমার অতিকল্পনা না, সত্যি, যারা বাংলাদেশের reality জানেন তারা relate করতে পারবেন।

- আরেকটা কারনে আমি আমার আশপাশের মানুষের সাথে কম মিশি। সেটা হল মিথ্যা বলে, আর টাকা পয়সার গরম দেখায়। যেমন মনে করেন, পুলিশের বউ নিজের বরের power যে কত সেটা বুঝানোতে এত টুকু কমতি রাখবে না। medicine দোকানদার আপনাকে বুঝাবে সে কতবড় ডাক্তার, তার বউ হাস্পাতালের নার্স হলেও কথায় বানায় ফেলবে ডাক্তার। ভাই যেটা নেই সেটা নিয়ে বড়াই করে কি যে পায়? হয়ত মনের শান্তি। কোনো ডিবির বউ তাদের বুদ্ধির প্রমান দিতে আপনাকে বোঝাবে সে কত উপায়ে নিজেদের টাকা লুকায় রাখছে। সম্পত্তি সব শ্বশুরের নামে।

- তবে হ্যা এসব garbage এর মধ্যেও কিছু মানুষ আমি পেয়েছি যারা আসলেই বিনয়ী। আমি একটা ছাত্র পড়াতাম, ওর বাবা GPH ispat এর admin এ জব করে। ভাই যারা বুঝেন নাই, তাদের বলি একটু corporate world এ খোঁজ নেন তাইলে বুঝবেন কত বড় লেভেল এর। সেই লোক এত বিনয়ী আর এত ভদ্র, কথা বলে জীবনে বুঝবেন না যে সে কোন লেভেল এর। ওই ছাত্রের আম্মু কলেজের শিক্ষক ছিলেন তিনিও কখনো কথার মাধ্যমে বোঝান নি যে তিনি কি হনু। আমি আরও কিছু মানুষের সাথে মিশেছি আমার এলাকাতে যেমন garments factory এর মালিক, বড় ব্যবসায়ী, উকিল ইত্যাদি। কিন্তু এরা অসম্ভব বিনয়ী। কথা বলতে ভালো লাগে। 

- আমার hypothesis হল যারা কষ্ট করে উপার্জন করে, সৎ ভাবে উপার্জন করে, তারা এরকম বিনয়ী হয়।