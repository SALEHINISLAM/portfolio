---
title: "ইঞ্জিনিয়ার নামের আগে: বুয়েট বনাম ডিপ্লোমা — একটি সামাজিক প্রেক্ষাপট"
date: 2025-09-19
image: 
excerpt: "নামের আগে 'ইঞ্জিনিয়ার' লাগানোর পেছনের গল্প—বুয়েটের সিনিয়রদের কাছ থেকে শেখা একটি সামাজিক বাস্তবতা।"
tags: ["BUET", "Society", "Engineering", "Culture"]
draft: false
---

সে অনেক দিন আগের কথা। উৎকর্ষ সবে শুরু হচ্ছে। আর উৎকর্ষের প্রথম দিককার কর্মী হিসেবে আমরা সবাই একসাথে top management-এর সাথে খেতে বসেছি। আমি, রাতুল ভাই, গালিব ভাই, রিপন ভাই, সিফাত ভাই আর কে কে যেন মনে পড়ছে না।

- তো কথা প্রসঙ্গে আমি বললাম, বুয়েটে যখন পড়তেছি, নামের আগে আর যাই করি, ইঞ্জিনিয়ার লাগাব। কিন্তু বুয়েটের সিনিয়রদের নামের আগে ইঞ্জিনিয়ার লাগাতে দেখি না কেন?

- রাতুল ভাই আর গালিব ভাই, দুজনেই বুয়েটের সিনিয়র, অনেক আগে পাস করেছে। তারা হাসতে লাগল। এরপর বলল, নামের আগে ইঞ্জিনিয়ার লাগায় যারা ডিপ্লোমা পাস করেছে, তারা। আমাদের সমাজে সেটাকে মেনে নেওয়া হয়েছে। এখন আমরা যদি লাগাই, তাহলে মানুষ ভাববে আমরা ডিপ্লোমা থেকে পাস করেছি। তাই আমরা লাগাই না।

- জিনিসটাকে আপনাদের কাছে কিছুটা অহংকারী বা খারাপ লাগতে পারে, কিন্তু ব্যাপারটা বোঝেন। আপনি মেডিকেল পাস করলে আপনি ডাক্তার, যেটা সমাজ স্বীকৃত। এখন যদি দেখেন কেউ নামের সাথে ডাক্তার বসিয়েছে, আপনি প্রথমেই কী ভাববেন? সে মেডিকেল পাস করেছে, তাই না?

- আমাদের ক্ষেত্রে জিনিসটা হয়ে গেছে উল্টো। আমাদের বুয়েটিয়ানদের আপনি জমিদারি হারানো জমিদার বলতে পারেন, যার দোষ আমি নিশ্চিন্ত মনে আমাদের সিনিয়রদের দেব। আমাদের জমিদারি ছিল নামের আগে ইঞ্জিনিয়ার বসানো। যেটা জোর করে ডিপ্লোমারা নিজেদের নামের আগে বসানো শুরু করল। এরপর তারা সেটাকে নিজেদের অধিকার বানিয়ে ফেলল। সমাজ সেটাকে মেনে নিল। আমাদের সিনিয়ররা চেয়ে দেখল। হয়তো কিছু করতে চেয়েছিলেন বা করেছিলেন। হয়তো কাজ হয়নি।

- কিন্তু যাই হোক, প্রচলিত সমাজ ব্যবস্থায় আপনার নামের আগে ইঞ্জিনিয়ার মানেই প্রথম ধারণা, আপনি ডিপ্লোমা পাস। যেটা আমরা বুয়েটের মানুষ মেনে নেব না, তাই নামের আগে সাধারণত ইঞ্জিনিয়ার বসাই না।